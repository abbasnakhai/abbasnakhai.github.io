---
layout: post
title:  "درگاهی برای افراد سودجو"
date:   2015-10-27 18:11:16
categories: blog

---

آیا زمان آن فرا نرسیده است که جاوا بهبود یابد یا استفاده از آن را متوقف کنیم؟

جاوا، زبان برنامه نویسی که برای جذابیت و تعاملی تر کردن وب طراحی شده به یکی از ضعیف ترین ارتباط های یک رایانه درمقابل تهدیدهای خارجی تبدیل شده است. آسیب پذیری های اخیر جاوا را در نظر بگیرید که بتازگی توسط بدافزارها مورد سواستفاده قرار گرفته است: هنگامی که اوراکل، سازنده جاوا، یک به روزرسانی اضطراری برای استوار کردن نرم افزار ارائه کرد، تحلیل های امنیتی گزارش دادند که حتی کدهای معمولی هم نقاط آسیب پذیری زیادی را در خود دارند.

ولی آخرین مشکلات امنیتی جاوا کاملا منحصر به فرد است؛ به گونه ای که بسیاری از شرکت های تامین امنیت، مقصر حمله های اخیر بدافزارها را خود جاوا می دانند و اعلام کرده اند که دست کم ۹۰ درصد کاربران، دیگر به جاوا احتیاج نخواهند داشت. درواقع بسیاری از کاربران تنها زمانی متوجه می شوند که جاوا روی سیستم آنها نصب شده است که به روزرسانی احتیاج پیدا می کنند.

اگر شما از رایانه شخصی خود استفاده می کنید، هنگامی که از شما خواسته می شود به طور مستمر ویندوز خود را به روزرسانی کنید، حتما احساس آزاردهنده ای به شما دست می دهد.

طی سال های متمادی شرکت اپل و مایکروسافت سیستم های حفاظتی خود را قوی تر کرده اند. سیستم عامل مک تقریبا در برابر آسیب ها ایمن شده و اپل مدت هاست که دیگر دستگاه های خود را با جاوای از پیش نصب شده ارائه نمی کند. مایکروسافت نیز بعد از حمله کرم Conficker در اواخر سال ۲۰۰۸ یک نسخه کاملا امن برای جلوگیری از آسیب های سطح سیستم عامل تولید کرد که بعد از آن دیگر هیچ یک از کرم ها نتوانستند به سیستم های ویندوزی نفوذ کنند.

موزیلا و اوپرا نیز همانند مایکروسافت، دهه گذشته را برای مقاوم کردن مرورگرهایشان درمقابل تهاجمات به روزرسانی های پی درپی گذراندند. به عنوان مثال موزیلا ۲۸ اگوست، ۲۲۳۷ خطا (که البته همه آنها خطاهای امنیتی نبودند) را فهرست کرد که در نسخه ۱۵ مرورگر فایرفاکس به طور کامل برطرف شد.

حتی اگر امنیت سیستم عامل و مرورگر شما توسط شرکت های معتبر تامین شده باشد، همواره افرادی پیدا می شوند که نقاط ضعف را یافته و از آنها سواستفاده می کنند.

ارتباط ضعیف در زنجیره امنیت

امروزه که نفوذ به سیستم عامل و مرورگرها سخت تر شده است، سارقان اطلاعات، تاکتیک خود را عوض کرده و هدف خود را روی دو ارتباط ضعیف باقیمانده قرار داده اند: افزونه هایی که از سوی افراد بیرونی در مرورگر نصب می شود و خود کاربران. در حالی که افزونه ها ارتقا می یابند، جاوا به عنوان یک وسیله برای تهاجم های خودکار ـ که اغلب به وسیله کیت های فعال سازی ارزان قیمت در فروشگاه های سیاه به فروش می رسند ـ مورد سواستفاده قرار می گیرد. سایت فوربس ماه مارس فهرستی منتشر کرد که در آن نشان داده شده بود چه خریداران نابکاری برای دسترسی بیشتر به نقاط آسیب پذیر جدید هزینه پرداخت می کنند. بنابراین پرداخت پاداش چهل تا صد هزار دلار به کدنویسان برای ایجاد انگیزه کار کردن تمام وقت، منصفانه به نظر می رسد!

بخشی که باعث می شود این گونه افراد جذب جاوا شوند، حضور آن در همه جاست. جاوا برخلاف دیگر افزونه های یک مرورگر در نزدیک ترین قسمت به سیستم های عامل اجرا می شود و درواقع برای بدافزارها بسیار به صرفه خواهد بود. نویسندگان بدافزارها خواهان بیشترین بازگشت سرمایه از سرمایه گذاری های خود در توسعه بدافزارها هستند و این یعنی هدف بدافزارها روی وسیع ترین بازار ممکن قرار دارد.

اگرچه شرکت اوراکل در مقابل این مساله موضع گرفته است، ولی جاوا این بازگشت سرمایه را برای آنها انجام می دهد. هنگامی که شرکت سان در ۲۰۰۹ توسط اوراکل خریداری شد، جاوا نیز به این شرکت رسید.

وارد کردن و نصب پچ های جاوا

درست است که اوراکل (و قبل از آن سان) به روزرسانی هایی برای بهبود مسائل امنیتی جاوا ارائه می کند، ولی نصب کردن آن و به روزرسانی ها در رایانه ها و دستگاه های میلیون ها کاربر نهایی همچنان به عنوان یک چالش مطرح است.

شرکت های امنیتی که نرم افزارهای نصب شده بر رایانه های شخصی کاربران را دنبال می کنند، به صورت فصلی آسیب پذیری های جاوا و سرعت تثبیت آنها را گزارش می دهند. گزارش های امنیتی سه ماهه چهارم این شرکت ها نشان می دهد که سال ۲۰۱۱، اوراکل پنج آگهی رسمی مشاوره ای منتشر کرد که به دلیل ۵۸ آسیب موجود در جاوا به کاربران اخطار می داد. پچ ها یا به روزرسانی ها هنگام انتشار گزارش ها تنها در سه مورد از پنچ مورد در دسترس بودند. سال ۲۰۱۱ حدود ۷۸ درصد از بدافزارها به برنامه های کاربردی آسیب پذیر یورش بردند؛ برنامه هایی نظیر جاوا، ادوبی فلش و آکروبات.

وجود نرم افزاری که روی یک رایانه نصب شده و به اینترنت متصل می شود، آن هم در نسخه های قدیمی و آسیب پذیر، بهترین فرصت را برای افراد سودجو فراهم می آورد.

در بسیاری از موارد، قابلیت به روزرسانی خودکار جاوا بخوبی کار نکرده و کاربران عادی را از یاد می برد. حتی در ویندوز ۷ نسخه ۶۴ بیتی، جاوا و دیگر افزونه ها نظیر فلش، در جداسازی نسخه های ۳۲ بیتی از ۶۴ بیتی ناتوان است؛ به این معنی که حتی اگر پچ نسخه ۶۴ بیتی جاوا را نصب کرده باشید، تا زمانی که یک نسخه ۳۲ بیتی آسیب پذیر جاوا هنوز در سیستم وجود داشته باشد، سیستم کاملا ایمنی نخواهید داشت.

همان طور که قبلا اشاره شد جاوا دیگر به عنوان بخش نصب شده سیستم های عامل معمول وجود ندارد؛ به صورت پیش فرض در لینوکس وجود ندارد و نسخه های اخیر ویندوز نیز آن را در خود جای نداده است. در حال حاضر نیز چند هفته بعد از حمله بدافزارها به OSX مشخص شده است که اپل به روزرسانی های مختص به خود را برای جاوا منتشر می کند. این به معنی آن است که کاربران مک برای هفته ها یا ماه ها به آخرین نسخه جاوا دسترسی نخواهند داشت.

زنگ خطر برای جاوا

تمام این مسائل سوالی را برای هر کاربر نهایی به وجود می آورد: آیا باید به جای به روزرسانی، جاوا را بکلی رها یا حتی حذف کرد؟

به هر ترتیب جاوا فریم ورک خود را تحت سیستم عامل اندروید اجرا می کند و به وسیله شرکت هایی نظیر کیتریکس برای انتشار سرویس هایی مانند GoToMeeting، GoToWebinar و GoToMyPC که از طریق مرورگر بارگذاری و اجرا می شوند مورد استفاده قرار می گیرد.

برخی متخصصان، مجازی سازی را به عنوان یک راه حل جایگزین برای کسب وکارهایی پیشنهاد می کنند که به استفاده از سرویس های تحت جاوا نیاز دارند. نصب کردن آن در یک ماشین مجازی آن را از محدوده سیستم های حیاتی و آسیب پذیر دور نگاه می دارد. کاربران خانگی بخصوص آنهایی که روی فیس بوک و وب تمرکز کرده اند ممکن است کماکان استفاده از جاوا را ترجیح دهند، ولی طرفداران HTML۵ به راه حل های دیگر آن برای در اختیار قرار دادن توابع چند رسانه ای ـ که جاوا قبلا در توسعه وب ارائه داده بود ـ اشاره می کنند.

در هر صورت سوال نگه داشتن جاوا یا حذف آن به «پروفایل ریسک پذیر شما و میزان حیاتی بودن آن سیستم» مربوط است. اگر عواقب سازش با جاوا برای شما گران تمام می شود، آن را حذف کنید.